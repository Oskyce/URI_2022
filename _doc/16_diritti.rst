*********************************
**16. Esercizio dei diritti ed osservanza dei doveri connessi alla possibilità di uso promiscuo delle risorse informatiche da parte dei dipendenti.**
*********************************
Come noto, ogni dipendente della Corte dei conti dispone di dispositivi elettronici e di connesse risorse informatiche, quanto meno nella dotazione di base : un pc portatile (notebook), un’utenza di telefonia mobile, nonché una cuffia per il predetto pc [n.d.r. . È altresì noto che i predetti mezzi e le connesse risorse sono fruibili principalmente per motivi d’ufficio, concedendo comunque il datore di lavoro a tutti i propri dipendenti la facoltà di farne uso anche a fini personali. A tale riguardo, tramite OneDrive, tutti i dati vengono archiviati in Cloud, fino ad un massimo di 5000GB corrispondente –si rammenta- ad uno spazio pari a 5 terabyte (in sigla “TB”, equivalente ad una grandezza matematica di 1012, soltanto per dare contezza, in via sintetica, della quantità di informazioni archiviabili da parte del dipendente). È di conseguenza facilmente comprensibile come tale eventuale commistione tra ambito lavorativo e personale vada ulteriormente chiarito e regolamentato, sia per meglio tutelare l’attività propria dell’Istituzione, sia per poter esercitare i diritti inerenti i dati personali da parte non solo dei dipendenti, ma anche di eventuali aventi causa dai predetti. Si stima utile, pertanto, riportare alcune evenienze (nella prassi cd. casi d’uso), che verranno trattate secondo le normative vigenti, come segue.
Si deve ulteriormente premettere, a livello di inquadramento generale, che la tutela dei diritti viene in emersione, allorquando si hanno successioni nei rapporti personali, le quali -si ricorda- possono essere ascritte a diverse categorie, peraltro combinabili tra loro: tanto a causa di morte (mortis causā), quanto tra vivi (inter vivos); titolo sia generale, che particolare.

16.1	IN CASO DI DECESSO DEL DIPENDENTE:
L’evento morte del dipendente determina in capo al predetto la cessazione della capacità sia giuridica, sia d’agire e la conseguente successione nei rapporti giuridici a carico ed in favore dei chiamati all’eredità (quali successori universali) e/o dei legatari (successori a titolo particolare in via automatica, salvo rinunzia). Ne discende, in particolare, da un lato l’obbligo di riconsegna di tutte le dotazioni strumentali fornite dal datore di lavoro (a mero titolo esemplificativo, non esaustivo: notebook e suoi accessori, cd. docking station; monitor fornito eventualmente per il lavoro agile; cellulare e/o sim card; firma digitale e suo eventuale dispositivo, cd. token fisico; cuffie cablate o wireless); dall’altro la facoltà di accedere ed ottenere copia, nonché la cancellazione, dei dati personali e diversi da quelli di lavoro, archiviati nel ricordato spazio OneDrive ad uso appunto promiscuo.
La richiesta andrà indirizzata alla Corte dei conti, D.G.AA.GG., Ufficio disciplina del lavoro [n.d.r. sentire come vogliono gestire il processo, anche se si segnala che anche in caso di mero errore materiale in lato utente, la sua richiesta andrà reindirizzata internamente….POI CMQ VERRA’ LAVORATA DA DGSIA], come da modulo consultabile e scaricabile al seguente link[n.d.r. sentire come vogliono fare: metterei cmq già qui il link di collegamento a “Mappa servizi” per l’eventuale consultazione interna e vaglierei la pubblicazione sul sito web accessibile “esternamente”. In calce al modulo si metterà già la lista dei documenti da allegare: documento di identità del richiedente; certificato di morte del dipendente, stato di famiglia del defunto, perché da esso si evincono i chiamati all’eredità, salvo diversa successione testamentaria rispetto a quella legale…MA DIREI DI ANDARE SU IPOTESI PIU’ TIPICHE E COMUNI, CHE NON IL CONTRARIO, atteso che già abbiamo trattato due richieste per dipendenti defunti…sentire il Cons. Mancinelli sul punto]. La pratica verrà lavorata nei termini di legge, in via amministrativa dal predetto Ufficio destinatario della richiesta, di concerto con la D.G.S.I.A., ed in particolare col Centro Unico Servizi (CUS). All’evasione della predetta, verrà contestualmente richiesta la firma di una liberatoria, cd. manleva, in favore della Corte dei conti [n.d.r. mettere link ipertestuale], per scongiurare la mera eventualità che alcuni dati, archiviati erroneamente nella “cartella personale”, afferiscano invece all’attività lavorativa, che si ricorda essere coperta dal segreto d’ufficio e comunque da riservatezza, nonché in taluni casi da segreto di Stato (ad es. per i cd. contratti secretati).
16.2	IN CASO DI INDISPONIBILITA’ ASSOLUTA O TEMPORANEA DA PARTE DEL DIPENDENTE A RENDERE LA PRESTAZIONE LAVORATIVA:
Possono occorrere eventi diversi dalla morte, che tuttavia precludono o limitano la capacità d’agire e contestualmente limitano la capacità giuridica. Ci si riferisce a situazioni giuridiche, quali: l’interdizione, l’inabilitazione e soprattutto l’essere sotto amministrazione di sostegno, istituto quest’ultimo favorito dalla giurisprudenza civile rispetto agli altri citati, che -seppure non abrogati- sono di fatto recessivi e residuali; èprevisto dalla Legge 9 gennaio 2004, n. 6 (“Introduzione nel libro primo, titolo XII, del codice civile capo I, relativo all’istituzione dell’amministrazione di sostegno e modifica degli articoli 388, 414, 417, 418, 424, 426, 427 e 429 del codice civile in materia di interdizioni e di inabilitazione, nonché relative norme di attuazione, di coordinamento e finali”). Come noto, i predetti istituti sono disposti dalle rispettive Autorità giudiziarie competenti e possono determinare tanto una totale o parziale, quanto assoluta o temporanea successione nei rapporti tra vivi. Tali figure - rispettivamente il tutore, il curatore o l’amministratore di sostegno- sono nominate infatti, per tutelare al meglio la persona fisica, qui il dipendente della Corte, e svolgono per il predetto una serie di attività a rilevanza giuridica, come nel caso di specie, ossia accedere ai dati personali archiviati su OneDrive in Cloud di Corte dei conti. Ne consegue l’esigenza legale di verificare i presupposti oggettivi e soggettivi della richiesta, per istruire correttamente la pratica in via amministrativa e darvi in seguito corso in via tecnico-informatica, ossia in sinergia fra gli Uffici preposti di DGAAGG e DGSIA, cui peraltro è data facoltà di verifica in ragione della pubblicità disposta dalla legge, ovvero per annotazioni a margine dell’atto di nascita, disponibile nei relativi registri anagrafici comunali. All’Utente sarà dunque sempre richiesto di: presentare l’istanza, compilando l’apposito modulo, di cui al seguente link [n.d.r. inserire collegamento ipertestuale], fornire la documentazione in esso descritta, nonché firmare la manleva, per liberare l’Istituto da eventuali responsabilità connesse da possibili usi impropri di informazioni e dati lavorativi.

16.3	IN CASO DI CD. “GESTIONE DI AFFARI ALTRUI”:
Può inoltre verificarsi l’eventualità che il dipendente sia impossibilitato a provvedere da se stesso alla gestione dei proprî affari e che in tale eventualità non si siano attivati i predetti istituti sub 14.2), anche per mancanza di presupposti specifici o semplicemente perché, medio tempore, si stanno svolgendo i relativi procedimenti giurisdizionali con i necessari tempi di evasione. In tale circostanza, può sorgere la necessità, dal lato Utente, per chi, senza esservi obbligato, assuma scientemente la gestione degli affari del dipendente della Corte dei conti. Anche in tal caso il richiedente, per accedere ai dati personali del lavoratore, dovrà compilare l’apposito modulo, di cui al link, ed allegare la documentazione richiesta, firmando contestualmente la manleva in favore dell’Istituto.
16.4	IN CASO DI SEPARAZIONE PERSONALE LEGALE FRA CONIUGI (CON E SENZA ADDEBITO).
Come noto, il vincolo matrimoniale è sciolto (in disparte l’annullamento rotale del matrimonio concordatario) soltanto n caso di morte o di divorzio, di conseguenza la separazione personale legale (ossia non di mero fatto) fra i coniugi non fa venir meno il vincolo in questione. È inoltre noto che la separazione può essere senza o con addebito di responsabilità della rottura a carico di uno dei due coniugi. L’addebito comporta l’esclusione dalla successione del defunto, in tale evenienza la Corte dei conti non potrà pertanto dare corso a richieste, avanzate dal coniuge superstite, per consentire l’accesso ai dati personali del dipendente scomparso. A tale riguardo si osserva che l’informazione relativa alla tipologia di separazione è richiedibile [non solo] all’istante, [ma è anche verificabile dallo stato di famiglia presso i registri anagrafici comunali...NDR: qui sono scelte amministrative; parliamone. Forse non lo metterei nelle linee guida, ma in una sorta di versione interna, per sapere come effettuare un controllo...”per pararsi a 360°...]. Si chiarisce che l’informazione, richiesta dalla Corte dei conti, non viola la privacy dell’istante, in quanto la sua acquisizione è meramente finalizzata al dare corso all’istanza nel rispetto della legge civile in materia e per l’effetto anche della buona azione amministrativa.


16.5	 IN CASO DI UNIONI CIVILI
L’evoluzione normativa ha recepito, come fenomeno giuridico rilevante, anche le cd. Unioni civili, ossia tra persone dello stesso sesso (cfr. Art. 1 della legge 20 maggio 2016, n. 76, cd. Cirinnà). In particolare, la norma di cui all’art. 1, comma 20°, prevede l’equiparazione giuridica, in termini di trattamento, a tutte le disposizioni inerenti il matrimonio tra coniugi. Ne discende che le richieste per evenienze a causa di decesso o di impossibilità temporanea o assoluta, come sopra tipizzate, verranno trattate dalla Corte dei conti nel rispetto della normativa vigente.
[APPUNTI: 
•	categorizzazione delle fattispecie giuridiche o, in senso atecnico, cd. “casi d’uso”. Mappa concettuali/ tavole sinottiche da elaborare anche sub specie di diagrammi di flusso;
•	 sia in lato cd. “front end” per chi deve presentare richiesta, ergo mettergli anche a disposizione moduli per le richieste, ovviamente non da “Mappa servizi”, in quanto non può accedervi l’utente esterno, quanto piuttosto dal sito web istituzionale, sub “Amministrazione trasparente” - verificare le prescrizioni del D.Lgs. 33/2013, anche per non incorrere in ipotesi di cd. Responsabilità sanzionatoria da parte della Corte stessa];
•	Sia in lato cd. “back end”, per chi lavorerà la pratica, quindi anche per il sistemista Sogei, che dovrebbe discernere le diverse fattispecie;
•	Fattispecie mortis causa (in caso di morte...chiamati all’eredità o destinatari di disposizioni a titolo particolare) / inter vivos (indisponibilità assoluta o temporanea: interdizione/inabilitazione/amministratore di sostegno (malattie, coma)/ fattispecie medio tempore (nel caso in cui si verso in ipotesi di tempi tecnici giudiziali....ipotesi di negotiorum gestio, ossia cd. Atti di utile gestione, ai sensi degli artt. 2028 e ss. Codice civile);
•	Collegamenti alla tutela dei dati personali;
•	Problematica dei separati / divorziati...verifica sugli “addebiti”
•	SUL CODICE DELLA PRIVACY E SUL REGOLAMENTO GDPR: attenzione al mutamento in lato attivo e passivo in riguardo dell’abrogato art. 15 del Codice, che sostanzia un caso di responsabilità aquiliana sub specie di resp. oggettiva o semi-oggettiva ai sensi dell’art. 2050 c.c.
SAREI MOLTO GENERALE E SPOSTEREI LA QUESTIONE PROTEZIONE DEI DATI SUB 15)….I PIANI SI INTERSECANO E SI SOVRAPPONGONO IN TERMINI DI DIRITTO. LA CD. PRIVACY E’ SOLTANTO UNA PARTE
Per l’esercizio dei diritti relativi a dipendenti deceduti, si rimanda all’art. 2-terdecies, c. 1, del D.lgs. n. 101/2018 in materia di adeguamento della normativa italiana al Regolamento 2016/679 (GDPR) protezione dei dati personali recante “Diritti riguardanti le persone decedute”.       
IL PASSAGGIO CHE SEGUE, IN PARTICOLARE “ARGOMENTAZIONI”, RISULTA FUORVIANTE: SI TRATTA SE VENGONO INTEGRATE LE CONDIZIONI DI LEGGE. QUINDI LA FATTISPECIE CONCRETA SI INQUADRA, OVVERO VIENE SUSSUNTA IN UNA NORMA PIUTTOSTO CHE IN UN’ALTRA
La domanda di accesso ai dati personali del dipendente su beni aziendali quali pc, notebook o smartphone di ufficio, dovrà essere esaminata alla luce delle argomentazioni poste a sostegno dell’istanza trasmessa al Titolare del trattamento. 
IL PASSAGGIO CHE SEGUE, COSì SCRITTO, NON TIENE CONTO DEL DIRITTO CIVILE DI BASE...PARLIAMONE
La domanda, salvo il caso di espressa volontà di divieto in tal senso manifestata dall'interessato in vita mediante dichiarazione scritta presentata al Titolare del trattamento, sarà valutata avendo riguardo al nesso fra le motivazioni e le finalità addotte, tenuto conto del necessario bilanciamento di interessi connessi alla salvaguardia delle informazioni-dati aziendali, che sono anch’essi beni, nonché alla salvaguardia dei dati presenti riferibili ad altri soggetti terzi.


..
