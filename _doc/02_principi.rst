****************************************
**2. Principi**
****************************************

 La gestione delle risorse informatiche è svolta dalla *Direzione
Generale dei Servizi Informativi Automatizzati* (DGSIA) in adesione
agli indirizzi legislativi, al `Piano Triennale per l’informatica
nella P.A. <\l>`__\ *e alle* `Linee di indirizzo e Direttive generali
della Corte dei conti <#LineeindirizzoamministrativoCdc2019>`__.

Essa è orientata ai seguenti *principi* cardine:

-  la razionalizzazione dei *data center*;

-  la completa trasformazione digitale dei processi di lavoro e dei
servizi (*digital first*);

-  la diffusione di strumenti di condivisione e collaborazione e la
fruizione di risorse informatiche "*on demand*" via Internet
(C\ `loud <#CLOUD>`__\ *first)*;

-  l'utilizzo consapevole, appropriato, responsabile, corretto e lecito
delle risorse informatiche (etica digitale);

-  lo stile di *management* agile, dinamico ed evoluto.

..

In attuazione dei richiamati principi, la DGSIA:

-  persegue il continuo miglioramento della qualità dei servizi offerti;

-  valorizza le risorse esistenti ed integra sistemi e infrastrutture
ICT al servizio dei compiti istituzionali, promuovendo e
sviluppando programmi di trasformazione digitale;

-  attua e promuove buone pratiche lavorative per la diffusione della
semplificazione e digitalizzazione dei processi amministrativi;

-  esplora e realizza modalità di collaborazione e condivisione di
sinergie e di intenti con altre amministrazioni pubbliche,
attraverso l’utilizzo comune, partecipato ed ottimizzato di
infrastrutture ICT in forma di *network* (es. Idea@PA per Cnel e
Avvocatura dello Stato), anche in relazione al contenimento degli
oneri;

-  pone particolare attenzione ai livelli di sicurezza informatica, in
conformità alla normativa europea e nazionale in tema di
protezione dei dati personali.

..
