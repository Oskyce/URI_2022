*******************************************************
**Glossario dei principali termini di riferimento**
******************************************************* 

.. glossary::

    Account
		Insieme di funzionalità, strumenti e contenuti personalizzati attribuiti ad un nome utente, in determinati contesti operativi, per usufruire di determinati servizi (Internet, aziendali od applicativi). Per approfondimenti in merito si veda anche  https://it.wikipedia.org/wiki/Account . 
		 
    App
         Applicazione per apparecchi elettronici PC, tablet, smartphone, ecc.  (fonte: https://www.garzantilinguistica.it/ricerca/?q=app) 
            
    Archivio Personale
         L’insieme dei documenti relativi ad affari e attività di carattere personale oppure relativi a compiti assegnati “ad personam” nell’ambito di procedimenti amministrativi, di varia natura, in corso di istruttoria e di trattazione o, comunque, verso i quali sussista un interesse non ancora esaurito

    Archivio Istituzionale
        Per Archivio istituzionale si intende l’insieme dei documenti relativi ad affari, attività o compiti concernenti procedimenti amministrativi in corso di istruttoria e di trattazione e verso i quali sussista un interesse non ancora esaurito o sporadico, che siano, però, completamente definiti, per quanto attiene il profilo formale, e ufficiali, ai quali siano associati gli opportuni metadati previsti. I documenti facenti parte di tale archivio dovranno risiedere obbligatoriamente, nel sistema di gestione documentale. 

    Amministratori di Sistema
        In inglese system administrator, o sysadmin, indica un tecnico specializzato che si occupa dell'installazione, configurazione, gestione/manutenzione, aggiornamento e monitoraggio di un sistema operativo e più in generale di uno o più sottosistemi di un sistema informatico. Per approfondimenti in merito si veda anche  https://it.wikipedia.org/wiki/Sistemista. 

    Backup
        In informatica indica la replicazione su un qualunque supporto di memorizzazione di materiale informativo archiviato nella memoria di massa dei computer, siano essi personal computer, workstation o server, home computer o smartphone, al fine di prevenire la perdita definitiva dei dati in caso di eventi malevoli accidentali o intenzionali. Si tratta dunque di una misura di ridondanza fisica dei dati. Per approfondimenti in merito si veda anche  https://it.wikipedia.org/wiki/Backup .

    Cloud Computing 
        Metodologia di “erogazione di risorse informatiche, come l'archiviazione, l'elaborazione o la trasmissione di dati,” caratterizzato dalla disponibilità su richiesta (on demand) attraverso Internet a partire da un insieme di risorse preesistenti e configurabili. (fonte: https://it.wikipedia.org/wiki/Cloud_computing). Per approfondimenti sul “Cloud PA” si veda anche: http://www.agid.gov.it/agenda-digitale/infrastrutture-architetture/cloud-computing  
		
	DGSIA/CUS
		Acronimo per Centro Unico dei Servizi della DGSIA (Direzione Generale Sistemi Informativi Automatizzati) 

    Dominio
        Il termine viene utilizzato per identificare un “insieme di computer che condividono un database di risorse di rete e che vengono amministrati come un'unità con regole e procedure comuni" (fonte: https://it.wikipedia.org/wiki/Dominio#Reti_di_calcolatori). 

    Identità digitale
        /"...insieme delle risorse digitali associate in maniera univoca ad una persona fisica che la identifica, rappresentandone la volontà, durante le sue attività digitali./”  Per approfondimenti si veda anche:		https://it.wikipedia.org/wiki/Identit%C3%A0_digitale

    Licenza d’uso
        Contratto che definisce le modalità di circolazione e le limitazioni di sfruttamento di un'opera (come ad esempio un applicativo, un'opera creativa etc.) da parte del titolare dei diritti commerciali  
    
    Malware
        Software creato allo scopo di introdursi in un computer senza autorizzazioni per trafugarne i dati o causare danni al sistema informatico su cui viene eseguito. Il termine deriva dalla contrazione delle parole inglesi malicious e software. (fonte: https://docs.italia.it/AgID/documenti-in-consultazione/lg-cert-regionali/it/bozza/glossario.html#term-malware)    

    Mappa dei Servizi	
        La Mappa dei Servizi, è uno strumento semplice e intuitivo che consente agli Utenti interni di orientarsi nella ricerca e nella fruizione di Servizi offerti dagli uffici di Corte. Digitando una o più parole “chiave” nel campo di ricerca, è possibile ricevere informazioni ed accedere al servizio desiderato. 

    Metadati
        È un insieme di dati associati a un documento informatico, o ad un fascicolo informatico, o ad un'aggregazione documentale informatica per identificarlo e descriverne il contesto, il contenuto e la struttura, nonché per permetterne la gestione nel tempo nel sistema di conservazione.

    Multi Factor Authentication (MFA) - Strong Autentication- Autenticazione forte	
        Conosciuta anche come “verifica in due passaggi” è un metodo di autenticazione che richiede un secondo livello di verifica dell’identità per aumentare la sicurezza degli accessi e delle transazioni degli utenti. I livelli di verifica generalmente richiesti sono: 
		
		*	un'informazione nota (in genere una password); 
		*	un oggetto che si possiede (un dispositivo attendibile previamente autorizzato, ad esempio un cellulare o un token).     

    Password
        Parola di accesso o parola d'ordine o chiave d'accesso una sequenza di caratteri alfanumerici utilizzata per accedere in modo esclusivo a una risorsa informatica (sportello bancomat, computer, connessione internet, casella e-mail, reti, programmi, basi dati, ecc.) o per effettuare operazioni di cifratura.   

    Remoto – accesso da
        L'accesso da remoto è un tipo di connessione che si effettua tra due o più computer posti a distanza collegandoli tra loro normalmente attraverso una rete informatica permettendo il controllo più o meno limitato di una delle due macchine. (fonte:  https://it.wikipedia.org/wiki/Accesso_remoto ) . 

    Risorse informatiche
        L'insieme e la pluralità degli strumenti (fisici o logici) e dei dispositivi informatici (fisici o virtuali) che la Corte dei conti conferisce in dotazione al personale interno ed al personale esterno che svolge determinate attività regolamentate da specifici contratti di fornitura. Tale insieme ricomprende, inoltre, anche i dati manipolati o consultati, i servizi digitali accessibili direttamente dai dispositivi in dotazione nonché i servizi di collegamento e di comunicazione in rete. 

    Sistema di Gestione documentale
        Il sistema di gestione documentale rappresenta lo strumento fondamentale per la gestione informatizzata del patrimonio informativo dell’intera Amministrazione e possiede le seguenti proprietà: 
		
		*	garantisce la disponibilità, la riservatezza e l'integrità dei documenti e del registro di protocollo; 
		*	assicura la corretta e puntuale registrazione di protocollo dei documenti in entrata e in uscita; 
		*	fornisce informazioni sul collegamento esistente tra ciascun documento ricevuto dall'amministrazione e gli atti dalla stessa formati al fine dell'adozione del provvedimento finale; 
		*	consente il reperimento delle informazioni riguardanti i documenti registrati; 
		*	consente, in condizioni di sicurezza, l'accesso alle informazioni del sistema da parte dei soggetti interessati, nel rispetto delle disposizioni in materia di "privacy", con particolare riferimento al trattamento dei dati sensibili e giudiziari; 
		*	garantisce la corretta organizzazione dei documenti nell'ambito del sistema di classificazione d'archivio adottato, 
		*	registra ogni modifica per conoscere, in ogni situazione e in ogni momento, quando è stata fatta, da chi e in che cosa consiste tale modifica. Ogni utente, applicazione o sistema informatico interno (back office) è registrato e riconosciuto; ogni utente, applicazione o sistema informatico esterno (front office) può essere registrato e riconosciuto; 
		*	assicura una serie di servizi accessori indispensabili, quali il backup e la messa in sicurezza dei documenti secondo particolari politiche

    SIM di servizio 
        Scheda telefonica per apparati mobili (smartphone, tablet, PC) assegnata al personale della Corte dei conti.
		            
    Social Media e network
        Definizione generica che indica tecnologie e pratiche in rete adottate per condividere contenuti testuali, immagini, video e audio. I social media rappresentano fondamentalmente un cambiamento nel modo in cui gli utenti apprendono e soprattutto condividono le informazioni e contenuti. Per approfondimenti si veda: https://it.wikipedia.org/wiki/Social_media 

    Strumenti di virtualizzazione
        “La virtualizzazione è un insieme di tecniche applicate a un server o a un cluster di server, volte a presentare ai suoi utenti risorse virtuali, ovvero un'astrazione di risorse computazionali (cpu, memoria, dischi, I/O, ecc.)” (Fonte: https://it.wikiversity.org/wiki/Tecnologie_di_virtualizzazione )

    SPAM
        Messaggi, di carattere generalmente commerciale od offensivo, inviati indiscriminatamente verso un numero elevato di utenti di servizi digitali con una frequenza tale da renderli altamente indesiderati. Per approfondire l’argomento si veda: https://it.wikipedia.org/wiki/Spam  . 

    USER IDentifier
        È un codice alfanumerico che identifica univocamente un utente di un sistema o di un servizio digitale.

    WIFI - wireless
        È un insieme di tecnologie e metodologie che consentono, senza necessità di collegamento fisico, ai terminali dell’utenza di accedere ad una rete informatica. Per approfondire l’argomento si veda: https://it.wikipedia.org/wiki/Wi-Fi .

..