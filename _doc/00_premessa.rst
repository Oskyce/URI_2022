**Premessa**
===============

Come sottolineato nelle Linee generali di indirizzo per l’azione amministrativa emanate dal Presidente della Corte dei conti il marzo 2002 “\ *La Corte dei conti da diversi anni ha posto fiducia nel ruolo della digitalizzazione, intesa come scelta irrinunciabile per la semplificazione e per velocizzare i processi, promuovendo la trasparenza e l’innovazione.*\ ” A ciò si aggiunga che, a seguito della nota pandemia Covid-19, l’Italia ha adottato il Piano Nazionale di Ripresa e Resilienza (in seguito PNRR), per investire i fondi europei nell’ambito del programma *Next Generation EU,* e che, come noto, è articolato in sei “Missioni”, la prima di queste è “\ *Digitalizzazione, innovazione, competitività, cultura e turismo*\ ”. In tal senso l’azione amministrativa dell’Istituto partecipa al rilancio del Paese secondo i consueti principi di economicità, efficienza ed efficacia, nonché di trasparenza, soprattutto attraverso la digitalizzazione dei processi. A tale riguardo si deve necessariamente aggiungere che il principio di digitalizzazione *by default* è reso cogente a mente dell’art. 3-*bis*, legge 7 agosto 1990, n. 241 (quale legge fondamentale sul procedimento amministrativo), per come modificato dall’art. 12, c. 1, lett. b), decreto-legge 16 luglio, n. 76, convertito dalla legge 11 settembre 2020, n. 120: “\ *1. Per conseguire maggiore efficienza nella loro attività, le amministrazioni pubbliche agiscono mediante strumenti informatici e telematici, nei rapporti interni, tra le diverse amministrazioni e tra queste e i privati*\ ”. A sua volta il principio di digitalizzazione trova copertura costituzionale nel noto buon andamento della Pubblica Amministrazione, di cui all’art. 97.  La digitalizzazione non è un processo immediato, né automatico: l’adozione di tecnologie innovative richiede infatti gradualità e non è sufficiente la loro mera introduzione, ma riveste elemento indispensabile il loro inserimento nel contesto lavorativo da effettuare in modo consapevole e supportato, in linea con le esigenze di chi viene chiamato ad utilizzarle. Corte dei conti da tempo propone e dà l’impulso ad un utilizzo consapevole delle tecnologie dell'informazione e della comunicazione ed alla condivisione di esperienze. 

In virtù di ciò, la nostra Amministrazione è già stata chiamata a collaborare, per accelerare la trasformazione digitale delle P.A. in funzione proattiva e collaborativa nell’esercizio delle propriefunzioni istituzionali (Protocollo d’intesa del 10 dicembre 2018 per la promozione e la verifica della trasformazione digitale della P.A. tra Corte dei conti ed il Commissario straordinario per l’attuazione dell'Agenda Digitale). 

Questa visione strategica di Corte dei conti, portata avanti da oltre un decennio [verificare se, all’attualità, trattasi di un decennio o preferirvi la locuzione: “da diversi anni”], ha fatto sì che nel momento più acuto della crisi pandemica da Covid-19 e, in particolare, nel *lockdown* del 2020, le attività istituzionali della nostra Amministrazione, proseguissero senza soluzione di continuità, consentendo all’Organizzazione non solo di essere resiliente all’improvvisa emergenza, ma soprattutto di aver garantito l’erogazione di tutti i servizi pubblici, anche di natura essenziale.

Al di là dell’immediata reazione alla crisi si è ritenuto di dover proseguire, nel corso di questi ultimi due anni, potenziando le infrastrutture e adottando adeguati dispositivi e strumenti.  Si è quindi provveduto ad una revisione delle presenti *Linee guida* per l’utilizzo delle `risorse informatiche<Risorse informatiche>`_ di Corte, documento che intende costituire per gli Utenti uno strumento operativo e di aggiornamento di agevole consultazione, coerente con le azioni indicate dal Piano Triennale e nell’ottica della trasformazione digitale della Pubblica Amministrazione, uno degli assi portanti del PNRR . E’ appena il caso di ricordare inoltre che l’Italia, ed in particolare la Corte dei conti nel panorama delle Pubbliche Amministrazioni, ha dato prova di essere all’avanguardia in termini di digitalizzazione dei plessi giurisdizionali con specifiche piattaforme e relativi applicativi: **GiuDiCo** per il processo contabile con firma digitale *PAdES (PDF Advanced Electronic Signatures)*, **Polisweb** per il processo civile telematico con firma digitale in *CAdES (CMS Advanced Electronic Signatures*); **SIGA** per il processo civile telematico con firma digitale in *PAdES BES; nonché il* **SIGIT** per il processo tributario telematico con firma digitale tanto in *CAdES*, quanto in *PAdES*. 

Da ultimo sul punto, per quel che concerne i rapporti degli Uffici giudiziari italiani in raffronto panoramico con quelli di altri Stati membri, si osserva che l’Italia dimostra di sviluppare i relativi sistemi informatici a supporto, non solo per smaltire un cospicuo arretrato, ma soprattutto per far fronte ad ogni evento straordinario e financo imprevedibile, come sono dimostrati il terremoto de L’Aquila (nell’aprile 2009) o la nota pandemia, solo per fare alcuni esempi. In particolare, e soltanto per avere un termine di paragone con il Nord Europa, la Repubblica Federale di Germania, allo stato non si è ancora dotata né di processi telematici. In tale contesto è da tenere ben presente, per esprimerci con una locuzione latina cara ai giuristi, ossia *de jure condendo*, il progetto europeo GAIA-X, “\ *che rappresenta la nuova generazione di un ecosistema di infrastrutture di dati*\ ” 
(cfr. https://www.gaia-x.eu) con precipuo scopo di fornire uno *standard* uniforme fra i Paesi dell’Unione europea, oltre che offrire una valida alternativa all’egemonia del modello statunitense di *Cloud*. Inutile ricordare come l’Istituto sia stato e sia all’avanguardia fra le PP.AA. nell’uso dei servizi in *Cloud*. È pertanto interesse della Corte, anche in queste Linee Guida, ricordare il proprio ruolo istituzionale e strategico della stessa in visione prospettica.

..
