****************************************
**5. Servizio di telefonia mobile**
****************************************
 

Secondo quanto stabilito dal Disciplinare per l'utilizzazione dei servizi di telefonia fissa e mobile e quanto successivamente comunicato con la Nota informativa sulla convenzione Consip per la Telefonia Mobile TM8  “a tutto il personale viene assegnata, salvo espressa rinuncia, una sola SIM di servizio, il cui utilizzo è strettamente personale e finalizzato a soddisfare l’esigenza di facilitare le comunicazioni per motivi di servizio all’interno dell’Amministrazione”. Tale SIM aziendale è dotata di un profilo tariffario in abbonamento, a totale carico dell’Amministrazione, comprensivo di minuti, sms e collegamento dati.

**5.1	Ulteriore connettività dati**
------------------------------
 

I magistrati, i Dirigenti ed i Funzionari preposti, od i dipendenti previamente autorizzati dal vertice istituzionale di riferimento, che per esigenze di servizio necessitano di una maggiore disponibilità di traffico dati potranno richiedere:
•	l’attivazione sulla propria SIM Aziendale di un profilo tariffario, a totale carico dell’amministrazione, con un massimale dati maggiorato;
•	una scheda SIM M2M (machine-to-machine), aggiuntiva rispetto alla SIM aziendale già in possesso, per il solo collegamento ad Internet. Per attivare la SIM M2M, a costo ripartito al 50% tra Segretariato generale ed il dipendente, sarà necessario attivare sulla stessa l’opzione “TIM Tuo” (per un minimo di 6 mesi), che permetterà l’addebito diretto della compartecipazione mensile sul conto corrente personale del dipendente. All’attivazione della scheda M2M sarà fornito contestualmente un router 4G in comodato d’uso.

**5.2	Smartphone**
------------------------------

I magistrati, i Dirigenti ed i Funzionari preposti verranno dotati di una SIM aziendale con uno smartphone fornito in comodato d’uso: per il personale amministrativo con particolari mansioni lavorative sarà necessario, invece, far pervenire apposita richiesta dal vertice istituzionale di riferimento mediante il modulo disponibile sulla intranet aziendale. 
Tutti i dispositivi forniti dalla Corte si intendono destinati all’uso istituzionale; sono utilizzati personalmente dagli assegnatari e non sono cedibili a terzi.
Le SIM aziendali saranno disattivate 90 giorni dopo la cessazione del servizio ed il numero telefonico verrà dismesso salvo espressa richiesta di migrazione dello stesso tramite l’apposito modulo disponibile sulla intranet aziendale.
La riconsegna delle predette dotazioni, comprensive di tutti gli accessori dovrà essere effettuata allo scadere dei 90 giorni dalla cessazione del servizio; gli apparati restituiti saranno sottoposti a procedura di cancellazione sicura dei dati e riconsegnati al fornitore.

..
