****************************************
**4. Postazioni di lavoro (PDL)**
****************************************
Il `“Piano strategico per la gestione delle postazioni di lavoro 2020-2022” <https://intranet.corteconti.it/Download/id/ae06f68b-7c7f-4ab6-99b1-9e1a6fa66d88/FileType/O>`_  , formalizzato con Circolare del Segretario generale n. 36/2020, prevede una *“strategia di graduale aggiornamento delle postazioni di lavoro (PDL), mediante la sostituzione dei computer fissi con computer portatili di fascia alta”* al fine di supportare al meglio i Magistrati, i Dirigenti e il personale amministrativo nell’espletamento delle proprie mansioni. 

Il suddetto Piano stabilisce che, per lo svolgimento dell’attività lavorativa, tutto il personale della Corte, di ogni ordine e grado, abbia in dotazione un dispositivo portatile ad alta capacità, completo di accessori (docking station, monitor di adeguate dimensioni, tastiera, mouse) in sostituzione delle postazioni di lavoro precedentemente assegnate da utilizzare sia per le attività in presenza che per le attività in Smart Working. 

Solo per Magistrati, Dirigenti e Funzionari preposti è previsto che, su richiesta, si possa mantenere anche una postazione fissa (desktop) presso ciascuna funzione svolta (in via principale, ovvero anche in aggiuntiva nei soli casi tassativamente indicati), fino al termine della relativa vita utile.  

Si potrà mantenere la postazione fissa per gli incarichi in assegnazione secondaria o aggiuntiva nei soli casi di incarichi ricompresi nel Decreto Presidenziale n. 276/2020 e per i membri togati del Consiglio di Presidenza, ivi compresi i membri magistratuali dell’Ufficio Studi e Documentazione. 

Tutte le postazioni di lavoro fornite al personale sono connesse al :term:`dominio` della Corte dei conti e permettono l’accesso ai servizi sia interni che in Cloud, utilizzando le credenziali di dominio in combinazione con la cosiddetta :term:`Multi Factor Authentication (MFA) - Strong Autentication- Autenticazione forte`, consentendo all’utente di fruire di un’unica esperienza lavorativa, sia durante lo svolgimento delle attività in presenza che durante lo svolgimento delle attività in Smart Working. 

Le postazioni di lavoro fornite, sono già predisposte con le applicazioni necessarie allo svolgimento delle normali attività lavorative, e rispondono ai criteri di sicurezza adottati dalla DGSIA, in conformità della normativa europea e nazionale vigente in materia. 

L’accesso ai servizi di Corte sia interni che in Cloud può essere effettuato, in caso di indisponibilità della PDL fornita dall’amministrazione, utilizzando un dispositivo personale (PC Windows, PC Apple, IPad, Tablet Android, IPhone, Smartphone Android), tramite gli :term:`strumenti di virtualizzazione` (Azure Virtual Desktop) messi a disposizione dall’amministrazione. Per il corretto utilizzo del sistema di Virtualizzazione fare riferimento al manuale di utilizzo `“Guida rapida per l'accesso e l'utilizzo dei sistemi di virtualizzazione” <https://corteconti.sharepoint.com/:b:/t/ac_dc/EZb3rcQBfzxLuyhAlB1bQCABMlrlN3n-SqDtY7AXn5zoQw?e=380K1h>`_ . 

La riconsegna delle postazioni di lavoro complete di accessori dovrà essere effettuata contestualmente alla cessazione del servizio (ad eccezione dei casi autorizzati dai vertici istituzionali); le postazioni restituite saranno sottoposte a procedura di cancellazione sicura dei dati, successivamente reinstallate e riassegnate ad altro personale. 

..
