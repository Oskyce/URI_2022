****************************
**12. Servizi in Cloud**
****************************

12.1 *Cloud della Corte dei conti* 
-----------------------------

Gli strumenti di *Office Automation* adottati dalla Corte dei conti (*Microsoft 365*) utilizzano appieno le potenzialità del :term:`cloud<cloud computing>` agevolando un cambio di paradigma nella gestione consapevole del lavoro proprio, degli uffici, dell’organizzazione.

Fra i principali strumenti attualmente disponibili si evidenziano i seguenti.

12.1.1 *SharePoint Online* 
~~~~~~~~~~~~~~~~~~~

È una risorsa flessibile per creare siti *Web*, archiviare, organizzare, condividere e accedere alle informazioni da qualsiasi dispositivo.

Si tratta di una modalità evoluta di gestione di documenti istituzionali, che presenta notevoli vantaggi, quali la gestione automatica delle versioni, l’accessibilità via *Web* e dispositivi mobili e la ricerca "*full-text*" .

Ogni Ufficio può richiedere a DGSIA/CUS l'apertura di un sito da personalizzare e gestire in autonomia, con possibilità di visibilità selettiva (parziale o totale) per gli utenti interni o esterni. La
richiesta è attivabile da \ `Mappa servizi <https://mappaservizi.corteconti.it/>`__ digitando nel campo di ricerca la voce "*Creazione Area di Lavoro*". 
Permette di organizzare i propri *file*\ s in maniera da renderli indipendenti dal dispositivo utilizzato, salvaguardando il lavoro di ognuno da guasti improvvisi della postazione, dal furto o dalla indisponibilità della stessa.

12.1.2 *Onedrive* 
~~~~~~~~~~

Lo strumento, tramite l’utilizzo di risorse in *Cloud*, consente: 

*	l’accesso ai propri dati da qualsiasi dispositivo connesso ad *Iinternet*
*	la sincronizzazione automatica con uno o più dispositivi, 
*	la condivisione di documenti con altri utenti, 
*	il versionamento automatico dei *files.* 

Garantisce, inoltre, la sicurezza e l’integrità dei dati. 


L’utilizzo di OneDrive **è obbligatorio** per ogni dipendente, in quanto esso sostituisce le operazioni di salvataggio (:term:`backup<Backup>`) e di ripristino (*restore*) dei dati presenti nelle postazioni individuali di lavoro. Tali operazioni, dunque, non sono più svolte da DGSIA/CUS, neanche a fronte della sostituzione delle postazioni di lavoro per trasferimento o altra causa. 

L’attuale spazio di archiviazione offerto ad ogni dipendente della Corte è di circa 5.000 *gigabyte* (equivalenti a 5 *terabyte*). È consentito depositare su *OneDrive*, senza pregiudizio per le attività istituzionali, anche file di natura privata. Specifiche indicazioni riguardo questi ultimi vengono fornite nel successivo paragrafo riguardante la Gestione e tutela dei dati. A tale ultimo riguardo, va da sé che rimangono ferme tutte le previsioni di legge, oltre la richiamata disciplina specifica e di settore.

L’accesso a tutti i *files,* salvati nello spazio della risorsa informatica di Corte *OneDrive,* è legato a credenziali personali ed è nella responsabilità e cura del dipendente, che –si ricorda- in caso di violazione o mero tentativo è comunque tenuto a darne pronto avviso sia al datore di lavoro, sia alle Autorità competenti. Anche l’accesso a *OneDrive* è condizionato alla persistenza del rapporto di lavoro e viene a cessare con esso, così come per tutti gli altri *software* acquistati per e per conto della Corte dei conti.

12.1.3 *Microsoft Teams*
~~~~~~~~~~~~~~~~~

L’applicativo *Microsoft Teams* rende disponibile un'area di lavoro integrata e collaborativa, incentrata sulla chat, che include diverse funzionalità quali: 


-  la gestione dei contatti

-  le conversazioni personali e di gruppo,

-  la condivisione di files

..

e molti altri strumenti utili ad offrire l'accesso immediato a quanto necessario per la collaborazione.

Su *Microsoft Teams*, ad esempio, è possibile creare gruppi (*teams*), di conversazione e condivisione di dati, al fine di gestire e coordinare, in un ambiente strutturato e riservato, una collaborazione attiva tra più professionalità e competenze impegnate in progetti o attività comuni.

Grazie ad un’interfaccia semplice ed intuitiva, inoltre, è possibile organizzare e gestire autonomamente riunioni in videoconferenza o partecipare ad eventi organizzati da altri utenti. Si ricorda inoltre che laddove l’evento da organizzare si svolga in sale già provviste di strumenti per le videoconferenze od in caso di pianificazione di eventi in streaming o di rilevanza istituzionale, è possibile richiedere un supporto tecnico-organizzativo per l’attività al gruppo *Customer Care* del CUS utilizzando i consueti canali di ingaggio (apertura ticket dall’applicativo *Service Desk* presente sulla “Mappa servizi” della intranet istituzionale). A tal proposito è utile in questa sede ricordare che *Microsoft Teams* ha definitivamente sostituito il prodotto *Microsoft Skype for Business*, della *suite Cloud Microsoft 365* (in passato ampiamente utilizzato per videoconferenze, chiamate audio/video e per lo streaming di eventi in diretta), che è stato ritirato da *Microsoft* il 31 luglio 2021.

In ultimo si vuole evidenziare che l'utilizzo di *Microsoft Teams* per l’organizzazione e lo svolgimento delle riunioni è fortemente raccomandato in quanto permette di superare il vincolo della copresenza fisica nello stesso luogo delle persone coinvolte e si sposa appieno con i principi del lavoro agile e/o telelavoro. 

Per un approfondimento su tutte le funzionalità messe a disposizione dall’applicativo è comunque possibile consultare `l\’apposita guida online su Microsoft Teams. <https://support.microsoft.com/it-it/teams?ui=it-it&rs=it-it&ad=i>`__  

12.2 *Altri servizi in Cloud*
------------------------

L’utente può avere necessità di accedere ad altri servizi e risorse forniti da terzi secondo il modello del :term:`cloud computing` (es. servizi di posta elettronica ed archiviazione di: *Google*, *Yahoo*,  *Microsoft*, *Amazon*, ecc.). A garanzia della sicurezza degli utenti, dei dati e delle infrastrutture di Corte, è tuttavia indispensabile in tali casi utilizzare credenziali (*user-id* e  *password*) diverse da quelle utilizzate per l’accesso alle risorse interne della Corte dei conti.

Data la natura innovativa dei servizi in Cloud, nuovi strumenti di lavoro vengono costantemente messi a disposizione dell’utenza, la quale è invitata a provarne autonomamente le funzionalità e la rispondenza alle proprie esigenze lavorative. L’elenco degli strumenti e delle “app” disponibili, unitamente alle informazioni approfondite sul relativo utilizzo, è reperibile sul `portale di Microsoft 365 <https://www.microsoft.com/it-it/microsoft-36>`__ al quale si rimanda anche per la formazione mirata sugli strumenti Microsoft.

Si ricorda inoltre che sono disponibili tutorial informativi dedicati sugli strumenti di Microsoft 365 anche nella sezione `Moduli DGSIA <https://intranet.corteconti.it/Home/Strumenti/RisorseUmane/DGSIAFormazione>`__ e sul canale `Missione Cdc digitale <https://web.microsoftstream.com/channel/99917d37-4a91-4d7f-ac3c-69a51e291390>`__, entrambi accessibili dall’*home page* dell’*Intranet* istituzionale.

..
