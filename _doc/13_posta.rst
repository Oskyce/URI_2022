****************************************
**13. Servizi di posta elettronica**
****************************************

I servizi di posta elettronica sono regolati dalle leggi vigenti, tra cui il Codice dell’Amministrazione Digitale (decreto legislativo 7 marzo 2005, n. 82 e ss.mm.), nonché da apposite Circolari adottate nel tempo dal Segretario Generale (consultabili nell’apposita sezione dall’\ *home page* dell’\ *intranet* istituzionale). Si richiama l’attenzione, in particolare, sulla necessità di distinguere, nell’indirizzamento delle comunicazioni, quelle rivolte personalmente al destinatario rispetto a quelle destinate all’organo o all’ufficio, che devono essere inviate anche alle pertinenti caselle istituzionali e alle competenti segreterie per la conseguente trattazione.  Anche i servizi di posta elettronica costituiscono uno strumento di lavoro di proprietà della Corte dei conti e sono destinati ad essere utilizzati per finalità istituzionali. 

Le esigenze di comunicazione privata dell’utente possono trovare soddisfazione nell’utilizzo di altri servizi, forniti da terze parti, secondo quanto esposto al paragrafo precedente. 

..

**13.1 Posta Elettronica Ordinaria, di lavoro individuale o ufficio (PEO)**
--------------------------------------------------------------------------------
Il servizio di posta elettronica ordinaria insiste attualmente sull’infrastruttura *Microsoft 365* e presenta un limite di archiviazione di 100 Gb per la posta elettronica individuale e di 50 Gb per la posta elettronica di caselle di ufficio.

Ogni dipendente della Corte dei conti è assegnatario di una casella di posta elettronica del tipo “nome.cognome@corteconti.it”.  Altre caselle possono essere intestate ad uffici, organi, o funzioni istituzionali. 

Per le caselle di posta elettronica riferite a gruppi di utenti appartenenti a determinati Uffici, ciascun responsabile può richiedere alla DGSIA/CUS l'inserimento di autorizzazioni all'uso da parte di uno o più utenti. 

Di seguito si forniscono alcune indicazioni sull’uso dello strumento.

È opportuno consultare i messaggi contenuti nella casella di posta elettronica ogni giorno lavorativo con adeguata frequenza,rammentando a riguardo che in ogni caso vi è la necessità di  consultazione almeno una volta al giorno.  

In caso di assenza prolungata dal lavoro, al fine di garantire il normale svolgimento dell’attività lavorativa, è possibile procedere secondo una delle seguenti modalità: 


-  attivare la funzionalità di risposta automatica, inserendo nel messaggio i recapiti da contattare in caso di necessità, in alternativa a quello dell’utente assente; 
-  delegare un altro utente all’accesso alla casella o a singole cartelle, avvalendosi degli strumenti messi a disposizione da *Microsoft* *365*; 
-  impostare l’inoltro automatico di tutti o alcuni dei messaggi in entrata ad un altro utente ovvero al responsabile dell’Ufficio.
..

Uno stesso messaggio di PEO non dovrebbe essere trasmesso a più di 40 destinatari. Diversamente, si potranno utilizzare “liste di distribuzione”, ovvero far ricorso agli strumenti di collaborazione  disponibili nella Piattaforma *Microsoft 365*.

La creazione delle suddette liste di distribuzione, così come la loro eliminazione, può essere richiesta a DGSIA/CUS, competente al riguardo, attraverso l’apertura di una richiesta di supporto attivabile da Mappa Servizi - *Creazione nuova lista di distribuzione - mailing list*, specificandone la denominazione, il nominativo dell’utente (proprietario) che la gestirà inserendo o rimuovendo gli iscritti, gli utenti da iscrivere alla lista e le opportune indicazioni riguardo la ricezione di messaggi.

Si specifica che le suddette liste di distribuzione sono ben diverse dai **gruppi** di *Microsoft 365*. Nel primo caso, si tratta di uno specifico indirizzo e-mail che consente, per ragioni di efficiente indirizzamento della corrispondenza istituzionale, l’invio di un determinato messaggio di posta elettronica a tutti gli indirizzi iscritti alla suddetta lista. 

La funzionalità **“gruppi”** permette invece agli utenti di creare autonomamente, in coerenza con le rispettive funzioni istituzionali, senza necessità di alcuna autorizzazione e senza l’intermediazione di DGSIA/CUS, “gruppi” di utenti con i quali collaborare, condividendo con essi talune risorse (come, ad esempio, calendario condiviso o raccolte condivise di file e cartelle). I membri in un “gruppo” potranno liberamente gestire, in qualsiasi momento, la propria cancellazione dal gruppo stesso, senza che ciò pregiudichi un eventuale successivo reinserimento.

Le liste di distribuzione d’ufficio vengono create da DGSIA/CUS per ragioni di efficiente indirizzamento della corrispondenza istituzionale. Esse comprendono utenti predefiniti, individuati su base territoriale o funzionale. L’autorizzazione ad indirizzare messaggi, quali mittenti, alle liste create d’ufficio può essere limitata a specifici utenti, in relazione alle caratteristiche delle singole liste. L’inserimento o la cancellazione di un nominativo dalle liste create per ragioni d’ufficio non rientrano nella disponibilità degli utenti. Ulteriori liste possono essere create autonomamente dagli utenti, in coerenza con le rispettive funzioni istituzionali, senza necessità di alcuna autorizzazione e senza l’intermediazione di DGSIA/CUS, utilizzando le funzionalità dei “gruppi” in *Microsoft 365*. L’utilizzo delle suddette funzionalità garantisce la possibilità, per coloro che sono stati inseriti in un “gruppo” (e quindi nella corrispondente lista di distribuzione), di effettuare liberamente e direttamente da sé, in qualsiasi momento, la propria cancellazione dal gruppo stesso, senza che ciò pregiudichi l’eventuale successivo reinserimento. 

Messaggi contenenti ￼ o contenuto malevolo (`mal\ ware <\l>`__\ *) s*\ ono intercettati ed eliminati automaticamente, nella quasi totalità dei casi, tramite appositi servizi di filtraggio governati da DGSIA/CUS. In ogni caso, per motivi di sicurezza, si ricorda di non diffondere messaggi di provenienza dubbia e di porre la massima attenzione nell’aprire messaggi di posta elettronica e relativi allegati. o contenuto "malevolo” (*malware*) sono ntercettati ed eliminati automaticamente, nella quasi totalità dei casi, tramite appositi servizi di filtraggio governati da DGSIA/CUS. In ogni caso, per motivi di sicurezza, si ricorda di non diffondere messaggi di provenienza dubbia e di porre la massima attenzione nell’aprire messaggi di posta elettronica e relativi allegati.

In casi del tutto eccezionali, caratterizzati ad esempio dalla prolungata irreperibilità dell’utente o dall’impossibilità, per questi, di accedere alla propria casella di posta elettronica istituzionale, potrebbe manifestarsi la necessità, per la Corte dei conti, di accedere al contenuto della casella stessa. 

In questi ultimi casi, su disposizione del Presidente della Corte dei conti, alla presenza del responsabile dell’ufficio dell’utente interessato, con modalità tali da assicurare la tracciatura delle operazioni compiute e la riservatezza dell’interessato, potrà  procedersi alla verifica del contenuto della casella, per estrarre i messaggi ritenuti rilevanti per lo svolgimento dell’attività istituzionale.


**13.2 Posta Elettronica Certificata (PEC)**
--------------------------------------------------
Le caselle di PEC sono assegnate agli uffici, agli organi ovvero a specifiche funzioni per esclusive finalità istituzionali. I relativi indirizzi sono pubblicati `nell'Indice delle P.A.  http://www.indicepa.gov.it/documentale/index.php>`__ (I.P.A.). 

*PEC&Mail* (già PEC *Manager*) è lo strumento che Corte ha introdotto per semplificare la gestione dei messaggi di Posta Elettronica Certificata (PEC) anche sotto il profilo dimensionale, svincolandosi da eventuali limiti imposti dai provider. Lo strumento consente, altresì, di visualizzare i messaggi PEC correlandoli alle rispettive ricevute di accettazione/consegna, aumenta la protezione da possibili cancellazioni accidentali e permette di accedere con le proprie credenziali di dominio.

DGSIA/CUS, quale Amministratore del Servizio, presiede al rilascio di caselle, all’aggiornamento della relativa pubblicazione sull’IPA, nonché all’assistenza informativa a tutti gli operatori interessati\ [STRIKEOUT:, anche per i contatti con i gestori].

A ciascun indirizzo PEC è associato il nominativo di un responsabile (magistrato, dirigente, funzionario preposto, funzionario delegato).  

In caso di avvicendamento, il nuovo Responsabile è chiamato ad intestarsi la casella entro il termine di 15 giorni dalla nomina, seguendo l’apposita procedura indicata in `Mappa servizi <https://mappaservizi.corteconti.it>`__ digitando nel campo di ricerca “\ *Cambio di Titolare di una Casella di Posta Elettronica Certificata*\ ”.

Ciascun Responsabile ha facoltà di concedere, all'interno del proprio ufficio, una o più deleghe per l'utilizzo della casella PEC, mediante espressa richiesta di abilitazione da inoltrarsi tramite *Service Desk*.

L’assegnazione di una casella PEC presuppone che la stessa venga consultata ogni giorno lavorativo con adeguata frequenza.

..
